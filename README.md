# FarmHack 

[FarmHack](farmhack.nl) mobiliseert coders, creatieven en domeinexperts op vraagstukken van de boer. (en hier: de visser.)

## VisHack 2018

Een belangrijke stap voor een nog duurzamer visserij is het terugdringen van de hoeveelheid ongewenste bijvangst. Stichting De Noordzee wil samen met de visserijsector innovatie in de bodemvisserij aanjagen. Deze 'VisHack' biedt ruimte aan ideeen en talent om samen mooie dingen te maken.  

Meer informatie: https://www.farmhack.nl/activiteiten/vishack/

## Data

### Beschermde Gebieden op Zee (Stichting De Noordzee)

![](images/SdN.png)

Download: [Stichting De Noordzee - Beschermde Gebieden op Zee](https://stichtingdenoordzee.sharepoint.com/Beschermde%20Natuurgebieden/Gedeelde%20%20documenten/Forms/AllItems.aspx?slrid=f677519e%2De0c9%2D5000%2D79c4%2D79731fcf8a06&RootFolder=%2FBeschermde%20Natuurgebieden%2FGedeelde%20%20documenten%2FNAT%5FBeleidstrajecten%20en%20gebieden%2FKaartjes%2FBescherming%20Noordzee%2FShapefiles%20Bescherming%20Noordzee%20Vishack&FolderCTID=0x012000F097317C015FB64D8F0C14D52E00C9CE)

Gebruik: Download de `layers` map, en de `.qgs` bestand en open deze in [QGIS](http://qgis.com/). QGIS kan de lagen als GeoJSON of CSV exporteren: selecteer een laag -> rechtermuisknop -> `Save As...` -> `Format`: (GeoJSON/CSV) -> `Ok`. Selecteer `CRS`: `EPSG:4326` als de data op een Leaflet/Google Maps kaart gevisualiseerd gaat worden.

Disclaimer: this dataset was used for [North Sea Foundation's publication (Feb 2018) on Marine Protected Areas](https://www.noordzee.nl/marine-protected-areas-in-the-dutch-north-sea/). The data contains proposals for Marine Protected Areas that are not yet implemented (Klaverbank, Friese Front, Centrale Oestergronden, Borkumse Stenen). The Dutch government is not responsible for errors or information that is not up to date.

### Overig

- [Informatiehuis Marien](https://www.informatiehuismarien.nl/open-data/)
- [The International Council for the Exploration of the Sea ](http://www.ices.dk/marine-data/data-portals/Pages/DATRAS.aspx)

## Challenges

### ONTWIJKEN - realtime visualisatie en communicatie

Kunnen vissers gebruik maken van ruimtelijke data en communicatietechnologie om ongewenste bijvangst te vermijden? Als een visser weet waar veel ongewenste bijvangst is of waar de vis zit die hij wél wil vangen, kan hij gerichter vissen en bijvangst vermijden. Deze challenge is gericht op een oplossing die gebruik maakt van real time informatie en ruimtelijke data over de verspreiding van ongewenste bijvangst.

### ONTSNAPPEN - net aanpassingen en verschillen tussen vissen

Kunnen visnetten zo getweakt worden dat ze geen jonge vis of andere ongewenste bijvangst opvangen? Als een visnet zo gemaakt wordt dat er alleen maar vis in terecht komt die de visser wil, kan hij op een efficiëntere manier een goede vangst binnenhalen.

### OVERLEVEN - behandeling in het net en aan boord

Kan de ongewenste bijvangst die in het net terecht komt zo behandeld worden dat de vis dit proces overleeft zonder schade op te lopen? Het terugzetten van ongewenste bijvangst in zee zou geen probleem zijn als deze vissen het overleven. Hoe kan data over vis bijdragen aan het maximaliseren van de overlevingskans?

### BENUTTEN - onvermijdelijke bijvangst zo goed mogelijk verkopen

Kan bijvangst minder ongewenst gemaakt worden, bijvoorbeeld door slimme verwerkingsmethodes of door visser en consument beter aan elkaar te linken? Veel bijvangst bestaat uit jonge vis, of uit onbruikbare of gevoelige soorten. Maar er wordt ook vis bijgevangen die in principe wel eetbaar is, maar economisch minder oplevert. In deze challenge gaan deelnemers op zoek naar manieren om de onvermijdelijke, bruikbare maar economisch niet rendabele bijvangst optimaal te benutten.
